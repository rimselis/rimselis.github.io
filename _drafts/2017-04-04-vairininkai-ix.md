---
layout: page
title: II-os eilės vairininkų kursai (IX-oji paskaita)
categories: sailing
tags: sailing learning lt
---

## Jūrų teisė

### Laivybą reguliuojantys teisiniai aktai (pagal svarbą)

```
*-------* *--------* *-----* 
| TLPJT | | EVVKLT | | BVT |
*-------* *--------* *-----*
```

1. Tarptautinės laivų prasilenkimo jūroje taisyklės (ColRegs)
2. Europos vidaus vandenų kelių laivybos taisyklės
3. Buriavimo varžybų taisyklės

```
*---------* *--------*
| LR VVTK | | LR ANK |
*---------* *--------*
```

4. Lietuvos Respublikos Vidaus vandenų transporto kodeksas
5. Lietuvos Respublikos Administracinės nusižengimų kodeksas

```
*---------* *--------* *--------* *------*
| LR PTRT | | VVLATT | | KVJULT | | BJRT |
*---------* *--------* *--------* *------*
```

6. Lietuvos Respublikos Pasienio teisinio režimo taisyklės
7. Vidaus vandenų laivų avarijų tyrimų taisyklės
8. Klaipėdos valstybinio jūrų uosto laivybos taisyklės (2008.09.10, įsak. 3-327)
9. Burinių jachtų registravimo taisyklės

```
*--------* *--------*
| LBS d. | | PLU t. |
*--------* *--------*
```

10. Lietuvos buriuotojų sąjungos dokumentai
11. Pramoginių laivų uostų taisyklės


#### Buriavimo varžybų taisyklės

Yra tik tarptautinės buriavimo taisykles, kurias kiekviena valstybė išsiverčia į savo kalbą. Šios taisyklės kas keturis metus būna vis papildomos (jei yra poreikis). BVT taikoma tik burlaiviams, dalyvaujantiems varžybose, ir tik varžybų metu.

BVT reglamentuoja (tarp kitų dalykų):
* burlaivių prasilenkimą varžybų metu (rečiausiai keičiama dalis);
* varžybų vykdymo tvarką;
* protestus ir apeliacijas (varžybose);
* burlaivių ženklinimą ir reklamą ant jų.

#### Lietuvos Respublikos Vidaus vandenų transporto kodeksas

**6 str.** Vidaus vandenų keliai - tai laivybai tinkamos upės, ežerai, dirbtiniai vandens telkiniai ir Kuršių marių dalis, kuriuose yra navigacijos ženklų arba kurių locmano žemėlapiuose pažymėtas farvateris.

**16 str.** Transporto priemonių registravimas - nurodo registracijos tvarką.

**20 str.** Laivo kapitonas (škiperis) - savaeigį laivą valdo kapitonas, nesavaeigį - škiperis. Burlaivio "kapitonas" yra škiperis. Laivo kapitonas ar škiperis vadovauja įgulos darbui ir atsako už laivo, jo įgulos, keleivių bei krovinio saugumą. Jo nurodymai, kuriais siekiama laive garantuoti saugumą ir palaikyti tvarką, privalomi visiems laive esantiems asmenims (tiek įgulai, tiek keleiviams). Įgulos nariai į laivą priimami, jei kapitonas ar škiperis sutinka.

**21 str.** Jeigu kyla pavojus laivo saugumui, kapitonas nedelsdamas turi imtis visų priemonių pavojui pašalinti ir atlikti visus reikalingus veiksmus. Jeigu laivui gresia neišvengiama žūtis, kapitonas privalo imtis būtinų priemonių, kad keleiviai, o po to ir įgula saugiai paliktų laivą. Kapitonas laivą palieka paskutinis. Palikdamas laivą kapitonas turi pasiimti dokumentus. 

Gavęs nelaimės signalą arba aptikęs pavojuje žmogų ar laivą, kapitonas privalo suteikti žmonėms pagalbą, jeigu tai nesudaro rimto pavojaus jo laivui, keleiviams ar įgulai.

Įvykus avarijai ir užteršus aplinką kapitonas privalo imtis primonių teršalams lokalizuoti ir neigiamoms pasėkmėms likviduoti.

**22 str.** Už pagalbos suteikimą laivui, jeigu visiškai ar iš dalies buvo išgelbėtas laivas, krovinys ar kitas jame buvęs turtas, laivo valdytojas turi sumokėti atlyginimą. Išgelbėti žmonės neprivalo mokėti už savo išgelbėjimą.

#### Lietuvos Respublikos Pasienio teisinio režimo taisyklės

Šios taisyklės reguliuoja asmenų buvimą pasienio ruože ir pasienio teisinį režimą Lietuvos teritorinėje jūroje, Kuršių marių ir kituose pasienio ruože esančiuose vidaus vandenyse.

500m siekianti ekvatorija, einanti nuo geltonos spalvos apsaugos zonos ženklų (cilindro sueinančio į trapeciją (apačioje) 1,5 - 2m aukščio stovintys kas 300 m.) gilyn į valstybės teritoriją, yra vadinama pasienio ruožu; 200 m - valstybinės sienos apsaugos zona. Įplaukti į valstybės apsaugos zoną galima tik su leidimu. Plaukiant palei sieną reikia informuoti Valstybinę sienų apsaugos tarnybą, kuri susisieks su kitų valstybių tarnybomis ir praneš apie laivą. Plaukiant farvaterių, neretai tenka kirsti menamą sieną.

#### Klaipėdos valstybinio jūrų uosto laivybos taisyklės

Atkreipti dėmesį į 5, 6, 45, 48, 49, 50, 51, 52, 53, 54, 57, 58, 71-73, 77, 118, 132-140 punktus.

> Rasti uosto kapitono telefoną.

Egzamino pasiruošimas: http://sail.abneta.lt
